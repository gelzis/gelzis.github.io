---
title: Jauns sākums vai varbūt turpinājums?
date: 2025-07-20 20:15:39
tags:
 - Pienvedēja Piedzīvojumi
categories:
 - vecais blogs
---
Es draugiem.lv kādreiz rakstīju blogu, pirmais ieraksts tika veikts 2005. gada septembrī, tā kā tuvojas 20 gadu jubileja šim notikumam un tā teikt neliels laiciņš ir pagājis, gribās uz to visu reflektēt. Tajā blogā pēdējais ieraksts tika veikts 2016. gada februārī, kad pēc tam pazuda interese to visu turpināt, bet padsmit gadus ar dažādu intensitāti tur tika šis tas ierakstīts. Lielā daļā tur jēdzīga satura nebija nekāda, dziesmu teksti, neskaidra prāta pārdomas par dāžādām tēmām. Saturiski gan laika gaitā tas kļuva nedaudz labāks kā sākumā, kad man vēl bija 17 gadi. Mani šī ķecerīgā doma nepameta jau kādu laiku (lasi pāris gadus) uz to visu paskatīties ar jaunu aci un pačekot ko es tajā laikā esmu domājis/darījis. Iespējams atklāsies arī kaut kādi pārsteigumi (šo to esmu jau paskatījies un tur ir daudz materiāla). Kopā ir ap 300 ierakstiem, skaidrs, ka katram ierakstam cauri neiešu, bet rakstīšu tikai par tiem, par ko pašlaik ir ko teikt.

> "A priekš kam?" 

visticamāk būtu jēdzīgs jautājums uz ko man īsti labas atbildes nav, laikam rakstīšanai man tomēr ir kaut kāda meditatīva nozīme un lietu uzlikšana "uz papīra" attīra prātu no tā kas sakrājies, šis arī tajā laikā bija viens no iemesliem vecajā blogā, bet kaut kur bija nozudis laika gaitā un pēdējos gadus 10 neesmu neko rakstījis, ko cerams izdosies pamainīt un varbūt šis ieraksts nebūs pirmais un pēdējais.

Kam šis būs noderīgi? Es ceru, ka man pašam būs. Vai tas būs interesanti vēl kādam, pašlaik nešķiet liela iespējamība. Pārejot pāri saviem vecajiem ierakstiem, es varu teikt, ka, ja šo rakstītu 2005. gada es, viņš vienkārši rakstītu, ka reāli pohuj, kam tas varētu būt noderīgi.

Pirmais ieraksts

![pirmā ieraksta attēls](pirmais.png)

Kas ir reference uz Pienvedēja Piedzīvojumi dziesmu [Skumjš stāsts](https://open.spotify.com/track/5j4jYHEJl9BO5T8Vvc5MtG?si=081909cfa1984b1d). Kaut kādā ziņā zīmīgi, ka šo pašu varētu referencēt arī tagad, jo mainījies ir ļoti daudz kas pa šiem 20 gadiem. Šis kopumā arī iezīmē to kopējo vecā bloga virzienu, diez gan daudz melanholijas un pārdomu. Šī bloga saturs gan jau būs tādā pašā gultnē, jo viss pārējais vienkārši nav interesants.

Kas tik ļoti bija mainījies man 17 gados tajā brīdī? Nav ne jausmas, bet tā dziesma man patīk joprojām.